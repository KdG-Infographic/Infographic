[<< back](README.md)

## Project Charter ##

### Uitgangsituatie ###
De pagina 'Daarom-KdG' moet vervangen worden. Deze pagina is verouderd en niet meer aantrekkelijk voor potentiëel nieuwe studenten.

De site is te statisch en bevat enkel tekst en wat filmjes. Er is niets dat een bezoeker aanspoort om op de site te blijven en verder te lezen. Daarom-KdG zou een uithangbord moeten zijn voor alles positief aan KdG en met de huidige site behaalt het zeker zijn doel niet, zelfs het tegenovergestelde.

### Doelstellingen ###
Het doel van de opdracht is om op een aantrekkelijke en creatieve manier mensen
kennis te laten maken met de verschillende studierichtingen binnen KdG.

De bedoeling is om de nieuwe pagina in de stijl van een 'Infographic' te maken. Een moderne en stijlvolle manier om data & feiten over te brengen naar de bezoekers.
De content zal een grote diversiteit hebben, over exacte topics zal er gebrainstormed worden met de opdrachtgever.

### Stakeholders & Doelgroepen ###
Zowel het team als de opdrachtgever zijn de stakeholders van dit project. Communicatie met de opdrachtgever zal verlopen via meetings en mail. De opdrachtgever zal ook betrokken worden bij het beslissen over de content die op de pagina zal komen.
De doelgroep zijn personen die een richting in het hoger onderwijs kiezen, dus vooral jongeren, daarom moet de pagina er modern en aantrekkelijk uitzien. Op deze manier kunnen de jongeren op een aangename wijze kennismaken met KdG.

### Concept ###

Ons concept is een scrolling one-page website waarin we de look & feel van KdG deels willen behouden maar deze in een aantrekkelijker jasje steken.
Het is ook de bedoeling om deze infographic interactief te maken, waar de huidige pagina te statisch is.
Het voorbeeld 'Why your brain craves infographics' portretteert goed waar we ongeveer naartoe willen.
Met veel animatie en rijke kleuren zal de bezoeker niet verveeld geraken en tot het einde blijven.

### Projectresultaat ###
Het eindresultaat zal responsive zijn, dus aangepast voor mobile-bezoekers, de site moet dus klaar zijn om op elke schermresolutie zijn doel te bereiken. Dit omdat er meer en meer mobile gesurfed wordt.
Aangezien alle content op één pagina getoond moet worden, zullen er veel kleuren en graphics gebruikt moeten worden, we plannen om kleurkeuzes en afbeeldingen zorgvuldig te kiezen en samen te stellen zodat het geheel 'past' zonder overdreven druk te worden.

### Scope ###
- Implementatie van de pagina moet door het team zelf gebeuren. De KdG-website is gebouwd met Drupal maar het is niet de bedoeling dat wij Drupal gebruiken voor de Daarom-KdG infographic, de pagina zal dus op een externe redirect staan. (infographic.kdg.be ? )
- Onderhoud is niet de verantwoordelijkheid van het team, hiervoor zal KdG zelf instaan.
- Content zal in samenspraak met de opdrachtgever beslist worden, hierover zal nog gebrainstormed worden.

### Aanpak ###
Er zal een duidelijke taakverdeling gebeuren binnen het team waar elk teammember een afgebakende taak krijgt met een bepaalde deadline. Dit proces zullen we iteratief herhalen, op deze manier krijgen we een duidelijk beeld van het werk dat nog moet gebeuren en hoeveel tijd we waarin moeten investeren.
We zullen Github gebruiken als versiecontrole om op een gemakkelijke manier in hetzelfde project te kunnen werken.

### Risico's & Kansen ###
- Risico: Overplanning is een risico waarbij we riskeren teveel plannen en zo het effectieve werk uit het oog verliezen en in tijdsnood komen.
- Risico: Ongestructureerd werken, wanneer we de structuur verliezen werken we niet meer samen naar één doel en heeft niemand een breed overzicht op het project waardoor de kwaliteit in het gedrang komt.
- Kans: Meer en meer mensen zitten dagelijks op het internet en gebruiken vaak de computer. Hierdoor kunnen wij meer mensen aanspreken met onze infographic.
- Kans: Als team kunnen we uit dit project veel bijleren. Zoals het goed plannen van een project, samenwerken met elkaar en een externe opdrachtgever, en nieuwe technieken toepassen die we niet in ons lessenpakket zien.
